---
author: Panos G. Pgn
title: job mysteries
tags: ""
date: 24/08/2010

Εναπόκειται στη διακριτική ευχέρεια του εργοδότη να ακολουθεί το σύστημα της χορήγησης ομαδικής άδειας (διακοπή λειτουργίας λόγω θερινών διακοπών πχ.). Επειδή όμως ο χρόνος χορήγησης της άδειας είναι γενικά θέμα συμφωνίας μεταξύ εργοδότη και εργαζομένου οφείλει ο πρώτος κατά την πρόσληψη να ενημερώνει τον τελευταίο ότι ακολουθείται το σύστημα χορήγησης ομαδικών αδειών. Στην περίπτωση που ένας εργαζόμενος (συνήθως νεοπροσληφθείς που δεν έχει συμπληρώσει 10μηνο), διακαιούται λιγότερες μέρες άδειας από το σύνολο των ημερών παύσης της λειτουργίας θα λάβει κανονικά τις αποδοχές για τις υπόλοιπες ημέρες που δεν καλύπτονται από την άδειά σου.
Γενικά όμως, αν επέλεγες να πάρεις άδεια σε χρόνο διαφορετικό από τη διακοπή της λειτουργίας (ή την είχες πάρει νωρίτερα), με την προυπόθεση ότι ο εργοδότης σου είχε γνωστοποιήσει από την πρόσληψη το σύστημα χορήγησης ομαδικών αδειών, δεν θα λάμβανες αποδοχές για το διάστημα που η επιχείρηση αργεί λόγω ομαδικών αδειών. Στην αντίθετη περίπτωση, αν δηλαδή δεν είχε γνωστοποιηθεί η εφαρμογή τέτοιου συστήματος, θα δικαιούσουν όλες τις νόμιμες αποδοχές για τις εργάσιμες ημέρες του διαστήματος αυτού.
Είναι προφανές ότι για να εφαρμοστεί το σύστημα που συζητάμε θα πρέπει να προηγηθεί συμφωνία μεταξύ εργοδότη και εργαζομένων. Σε κάθε περίπτωση, καταλαβαίνεις ότι ο εργοδότης βρίσκεται σε πλεονεκτική θέση και είναι δικό σου ζήτημα αν θα συμφωνήσεις ή όχι με το σύστημα που εφαρμόζει στην επιχείρησή του. Ουσιατικά οι εργαζόμενοι αναγκάζονται να ακολουθήσουν τις επιλογές του εργοδότη και να πάρουν την άδεια όταν χορηγείται ομαδικά, ώστε να μην χάσουν τις αποδοχές τους για το διάστημα αυτό.

